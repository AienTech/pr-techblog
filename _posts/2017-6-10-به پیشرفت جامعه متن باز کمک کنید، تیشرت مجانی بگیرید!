---
layout: post
title: به پیشرفت جامعه متن باز کمک کنید، تیشرت مجانی بگیرید!
pdate: 1396-7-14
author: erfun
tags: open-source otoberfest متن-باز
---

سلام خدمت همه دوستان اوپن سورسی! 😊

چند روزه ک رویدادی (نمیدونم رویداد بهش بگیم درست تره یا جشنواره!) به اسم هکتوبرفست توسط شرکت DigitalOcean شروع شده که تا آخر اکتبر ادامه داره. میخوام توی این پست براتون دربارش توضیح بدم، آخر سر اگه تیشرت گرفتید بگید دمش گرم چه پست خفنی گذاشته بود!! 😁

# Hacktoberfest چیه دیگه؟!

همونطور که بالاتر گفتم، هکتوبرفست یه دوره یکماهست که از اول اکتبر شروع میشه و تا آخر اکتبر ادامه داره. توی این جشن (خودشون بهش میگن سلبریشن!) میان میگن هرکی طی این یکماه توی پروژه های متن باز نرم افزاری توی گیتهاب (همون ریپازیتوری ها) مشارکت کنه و 4 تا پول ریکوئست موفق بفرسته که از طرف owner اون ریپازیتوری قبول و مرج بشه، براش یه تیشرت و کلی استیکر باحال از اینا که میچسبونن رو در لپتاپ، میفرستیم!

# شرایطش چیه؟

هیچی! فقط توی چهارتا ریپازیتوری توی گیتهاب مشارکت کنید و پول ریکوئست بفرستید. الان که این مطلبو میخونید یعنی من اولیشو فرستادم و مرج شده و فقط سه تا دیگه تا تیشرت اصل آمریکایی دیجیتال اوشنی فاصله دارم! 😁😎

# بابا ما که ایرانیم!

از اونجا که شرکت دیجیتال اوشن یه شرکت آمریکاییه و به ایرانی ها سرویس نمیده طبق معمول، اولین چیزی که به ذهن هممون میرسه اینه که برای ما چیزی نمیفرستن، اونم چی، از آمریکاااای ترامپی! 🇺🇸

منم اولش همینو گفتم اما یکی از بچه ها توی گروه ویو (مهران رسولیان عزیز) که این جشنواره رو بهمون معرفی کرد، گفت که پارسال سرش شلوغ بود و تونست فقط 3 تا پول ریکوئست موفق بفرسته که مرج بشه اما در یکی از همین روزا در عین ناباوری براش یه بسته که روش نوشته بود Happy Hacking و توش چنتا استیکر گوگولی گیت و گیتهاب و لوگو خودشون بودو فرستادن!

# پول پُست کردن بسته رو که دیگه باید بدیم!

اینم بگم سرتونو از شدت این همه تناقض توی رفتار با ایرانیا میکوبید به دیوار!! جالبی قضیه اینه که حتی یک قرون هم لازم نیست بدید، شما برنامه نویس و مشارکت کننده متن باز هستید، یعنی دست کنی تو جیبت ناراحت میشم! تنها کاری که باید بعد از 4 تا پول ریکوئست موفق بکنید اینه که چاییتون رو بریزید (یا حالا قهوه) و منتظر بشید بستتون برسه!

# هَپی هَکینگ!

فکر کنم همه اطلاعاتی که لازمه رو دادم دیگه، فقط یه لینک وبسایتش مونده که برید ثبت نام کنید و کارتون رو استارت بزنید:

https://hacktoberfest.digitalocean.com

به امید روزی که برای هر ریپازیتوری پول ریکوئست فرستادیم یه تیشرتی ماگی پیکسلی چیزی برامون بفرسته. 😂

راستی یادتون نره به دوستاتونم درباره این جشنواره بگید یا لینک این پست رو براشون بفرستید. جامعه اوپن سورس هرچی فعال تر بهتر! 💻
